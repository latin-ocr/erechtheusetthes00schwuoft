Sequuntur undecim versus Thesei nominis litterarum formas
accurate describentes (fr. 382). l)

Ubi pastor ille illitteratus hoc nomen legit et cui explicat?

Mira est sententia Welckeri 2) conicientis Ariadnam amore
advenae ignoti incensam pastorem ad eum misisse, qui quo
nomine esset interrogaret. Theseum autem nomen suum in
arena inscripsisse atque pastorem nunc huius fragmenti verbis
Ariadnae probare se litterarum figuras bene memoria tenere.
Quod est nimis ineptum. Cur enim Theseus homini artis
legendi rudi per litteras arenae impressas neque viva voce
responderit, nullo modo explicatur. Praeterea verbaaquibus
fragmentum incipit:

ἐγὼ πέφυκα γραμμάτων μὲν οὐκ ἴδρις,

μορφὰς δὲ λέξω καὶ σαφῆ τεκμήρια.
haec verba —— aio —— sine dubio sunt enarrantis se vocabulum
quoddam alicubi oculis percepisse, cuius signa (quamvis
legendi artem numquam didicerit) in memoria haereant.
Sic Thesei nomen ab homine plane indocto, qui ipsum
heroem non convenerat, tamen recte deferri poterat.

Ubi Thesei nomen a pastore observatum inscriptum esset,
haud facile dixeris neque multum refert. Fortasse in scut0,
fortasse in nave. Hoc suspicatus est Hartungus 3), quod ideo
facilius credam, quia, si pastor nomen in nave inscriptum
vidisse dicitur, in promptu est suspicari hos versus partem
effecisse longioris ῥήσεως, in qua pastor totam illam navem
celeberrimam descripsit, quae poetae nostri temporibus etiam
superesse dicebatur atque quotannis ab Atheniensibus in
Delum mittebatur quaeque paucos dies ad Socratis vitam

 

1) Agathonem et Theodectem simili modo Thesei nomine lusisse Athenaeus
eodem loco enarrat.

2) Gr. Trag. l p. 735.

3) Eur. rest. 1 p. 548.

91

