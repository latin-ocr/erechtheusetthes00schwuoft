Persarum exercitibus classibusque debellatis Athenienses
immortali gloria elati et mox totius Graeciae principes facti
praesentia clara ex aeque honesta origine et vetustate nata
esse ardenter cupiebant atque quotiens veterum temporum
famam maiorumque illustrium maiestatem in annalibus suis
frustra quaerebant, non deerant decora ingenia, quae homi· -
num memoriae patriaeque historiae simulacro suo specioso
auxilio venirent. Et artifices et poetae tempora illa oblit- ,,
terata e tenebris in lucem proferre fabulasque antiquas sua
arte auctas et illustratas aequalibus suis ante oculos ponere
summo opere studuerunt.

„pictoribus atque poetis
Quidlibet audendi semper fuit aequa potestas''.

Quas fabularum amplificationes in patriae honorem addi-
tas rerum scriptores et oratores Attici avide arripuerunt et
propagaverunt. '

Huic mythologiae toti genti propriae atque communi

 

rum messe Athenae saginatae sunt et quae nos hodie de mythologia Attica
Euripidis aevum praecedente comperta habemus, per Athenas ad nos per-
venerunt. Inde sequitur ut ii cultus Attici, quos urbs non devoraverat et ita
oblivioni non eripuerat, paulatim marcescere coeperint et magnam partem>
sine vestigio perierint, quod iam Diogenis Laertii diebus ita fuisse constat,
qui commemorat βωμοὺς ἀνωνύμωυς κατὰ τοὺς δήμους τῶν Ἀθηναίων.
(D. L. l 10, 3). Possumus tamen etiamnunc paucas reliquias illius veteris my-
thologiae Atticae indicare. Sic Cynnem, Cynnidarum gentis auctorem obscu-
rum in Hymetto monte olim cultum habuisse novimus; Aristomachus
«ἥρως ἰατρός fuit, ὃς ἐτάφη ἐν 3Ιαραθῶνι παρὰ τὸ Διονύσιον καὶ τιμᾶται
ὑπὸ τῶν ἐγχωρίων (Bekk. Anecd. 262, 16); de Hesycho heroe quodam fama
incerta ad nos penetravit, cuius fanum in Areopagi clivo ἐκτὸς τῶν ἐννέα πυλῶν
erat (Schol. Soph. O. C. 489); Thoricus Cephalum suum habuit, Hecale demus
heroinam cognominem et Διά Ἑκάλειον coluit. Pauca haec nomina (plura
vid. apud Gruppium, gr. Myth. p. 40 sqq) indicia sunt veteris mythologiae
iam ante synoecismum tota Attica florentiS, cuius latitudinem et vigorem
hodie non iam animo concipere possumus.

4

