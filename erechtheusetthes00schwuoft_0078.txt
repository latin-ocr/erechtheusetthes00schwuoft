quam iuvenis advenit in eius exitium venenum miscuisse
(vs. 404: iamque aderat Theseus: huius in exitium miscet
Medea venenum). Nullo modo poeta disertius ostendere
poterat, duo haec facta continuo se excepisse. Ovidius
quidem ab usitata fabulae forma paululum discessit tauri
caedem non inducendo postquam Theseus iam a patre
agnitus est, sed inserendo in enumerationem facinorum
illustrium, quae heros in itinere Troezene Athenas facto
confecit. Tauri mors uno tenore narratur cum exitio suis
Cromyonis, Periphetis, Procrustis‚ aliorum monstrorum.

Ne quis mihi opponat Theseum Marathonem praeterire
non potuisse3 narn idem dici potest de Cephisiade, quae
planitiem Marathoniam tangit. Geographiam in enumeratione
nihil curavit poeta. ’

Ovidio igitur exempto nonnisi Mythographus vel epitomator
Vaticanus restat, qui Theseum Medea instigante contra
taurum missum esse finxit.

Iniuria enim Reitzenstein (lnd. Rostock. 1891l92 p. 5)
coniecit Callimachum quoque in Hecala sua illam Mytho-
graphi versionem expressisse. Medeae insidias in hoc car-
mine cantatas fuisse idem vir d. rectissime effecit e frag-
mento 79¹) (510):

ῗσχε τέκος, μὴ πῖθι]

Quae sunt verba Aegei poculum mortiferum e tilii manu
eripientis. Non intellego, quomodo Wilamowit22) dubitare
possit, num omnino Medea in Callimachi carmine partes
egerit, nisi forte adstipulatur puerili Schneideri coniecturae,
suspicantis Hecalen his verbis Theseo aquam petenti
obstitisse, valetudini eius veritam.

 

 

1) Numeros attero, quos dedit Ida impp, quae paucis ante annis collegit
„Callimachi Hecalae Fragmenta”, Berol. a. 1915.
2) G. G. N. 1893 p. 740.

66

