prima ex optationibus a Neptuno ea nocte, qua Aethram
gravidam fecerat, tilio futuro concessis expleta erat.

De tertia trilogiae tragoedia, de Hippolyto VelatO, nunc
agerem, nisi mihi conscius essem viros doctos et eos
peritissimos de hac fabula tanta iam protulisse atque totam
hanc materiam tam accurate perscrutatos esse, ut mihi
omnes has quaestiones retractanti tantum non semper aliorum
vestigia essent legenda.

Revera acta agere mihi viderer, si post operam, quam
Wilamowitz, ¹) Leo‚2) Kalkmann‚³) alii multi in huius
tragoediae deperditae imagine redintegranda posuerunt,
denuo ad idem opus accingerer. Quod eo facilius ideo
omittere possum, quia investigatio docuit Hippolytum Vela-
tum quidem cum Coronifero multis partibus discrepasse,
sed hoc discrimen magis ad tractandi rationem et Phaedrae
mores, quam ad ipsum argumentum et iabuiae decursum
pertinere.

Itaque ad Thesei fata in scena Attica cognoscenda non
multum lucraremur, si hanc tragoediam in tenebris latentem
ad lucem protrahere possemus. Tertiam ergo hanc trilogiae
partem silentio praetermittens proposito deesse mihi non
videor.

 

1) Anat. Eur. p. 209 sqq,; Eur. Hippoi. 1891.
2) Sen. Trag. Ι p. 173 sqq.
3) De Hippolytis Euripideis p. 24 sqq.

93

