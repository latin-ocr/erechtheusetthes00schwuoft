Minois regiam, l) prodiisse, deinde Minoem altercatiowne de
sua Theseique origine exorta cum Theseo scenam reliquisse
et ad litus revertisse, ubi Theseus in mare se praecipitaret
ad anulum reportandum. Scena protecto languida et minime

apta ad spectatorum animos vinciendos! Quanto magis χ

lectores abreptos tenet Bacchylidis carmen, in quo Minos
depingitur, qui ira commotus et Theseo insultans anulum
de digito trahit et in mare deicit atque Theseus, qui statim
ex ipsa nave in undas submergitur ad eum recuperandum
et paulo post ante oculos iuvenum iam de ducis sui salute
desperantium ex aequore se tollit et originis divinae insig-
nibus ornatus navem conscendit.

At mutaverit sane Euripides fabulam ea ratione, quam
dixi Theseus ergo salvus a litore redit coronam fulgentem
tenens, quam superbe Minoi ostentat; quo facto nihil aliud
lucratus est nisi quod tamquam purus putus Neptuni iilius. . . .
a Minotauro devorabitur! Quod nimis esset absurdum!
Mayer hoc quoque intellegens annotat 2) : „Ubi semel inducta
est corona illa, non tantum ad Minoem refutandum ea uti
Theseus putandus est; sed vis aliqua et utilitas in deorum
dono insit oportet.'’ ltaque Theseum ad coronae radios
fulgentes e tenebris 3) labyrinthi sese expedivisse existimat.

At Minos, si scivisset coronam illam fulgentem exitum e

 

 

1) Cratini exemplum, in cuius „Odysseis” navis in scena conspiciebatur,
nobis tortasse persuaderet in „Theseo” quoque rem in nave vel prope navem
in litore actam esse, nisi res gravissima obstaret. Poeta enirn pastorem in
scenam inducit (v. infra p. 90 sqq), qui Ariadnae nuntiat se nomen Thesei
in nave conspicatum esse, quod absurdum foret, si ipsa navis adesset et
Ariadna ipsa nomen legere potuisset. Immo pastor ille in litore vagans et
casu navem ignotam primus animadvertens ad regiam (vel alium locum
procul a litore) properat, ut hospitis adventum deferat.

2) De Eur. Mythop. p. 64.

3) cf. p. 87.

78

