esse, sed tempestate in Siciliam eiectum ibi mortem obiisse.
Tunc Deucalionem, Minois filium, Atheniensibus infestum,
Daedalum sibi dedi iussisse, alioqui se pueros, quos Minos
obsides accepisset, interfecturum esse denuntiantem. Unde
⁴ bellum ortum esse, in quo Theseus, proelio in porta Laby-
rinthi conserto, Deucalionem cum satellitibus confecisset,
quo facto cum Ariadna, quae fratri successisset, amicitiam
iunxisset, iure iurando se obstringente‚ numquam se bellum
cum Atheniensibus commissuram esse.

Thesei mythi investigatio, quam apud poetas tragicos et
Atheniensium chronicorum scriptores instituimus, denuo
iudicium, supra iam saepius pronuntiatum, corroboravit:
Athenienses quarti et tertii saeculi opibus, quas poetae
scenici eis largiti erant, saepe grato animo usos esse ad
historiam suam fabularem augendam atque ornandam, sed
hanc poetarum auctoritatem semper patriae honori et rationis
praeceptis cessisse.

Sic Atthidographi ab altera parte caeco Thesei amore
abrepti omnes honores in eum cumulaverunt atque tamquam
heroem „nationalem” eum celebraverunt eiusque originem et
mores ab omni macula purgaverunt, ab altera parte ratione
frigida ducti fulgorem, quo heros in scena Attica splende-
bat, obscuraverunt et mythorum undique sedulo conquisitorum
atque saepe ipsa natura discordantium concentum frustra
quaesiverunt.

105

