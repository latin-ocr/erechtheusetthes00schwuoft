patria morti se obtulisse dicantur. Welckerus hoc discrimen
inter Euripidem et Phanodemum tollere conatur, statuens
Phanodemum hic tantum loqui de duabus sororibus, quae
sponte se interfecerunt, mentionem autem tertiae, quae
invita immolata est, casu quodam e textu excidisse. At
verba: δοῦναι ἑαυτὰς σφαγῆναι dici non potuerunt de sua
manu mortem sibi consciscentibus neque ὑπὲρ τῆς χώρας
apte dicitur de iis, quae non pro patria, sed sororis gratia
mortuae sunt.

Hoc modo igitur difficultati mederi non possumus. Sed
quisquis filiarum nomina paulo accuratius spectat, facile
Atthidographi consilium detegit. Studuit enirn Erechthidarum
fata fabulis aliunde notis accommodare. Sex tantummodo
tiliae ei notae erant. E quibus Orithyiam a Borea raptam esse
nemo ignorabat, neque qua fortuna Procris, Cephali uxor,
usa esset, eum latebat. Creusa, lonis mater, lonidarum,
Chthonia, Butae uxor, 1) Eteobutadarum genus cum Erechtheo
conectebant. Restabant ergo nonnisi Protogenia et Pandora,
quae utpote* innuptae (παρθένοι) pro patria mori potuerant.
QUOd ambae dicuntur δοῦναι ἑαυτὰς σφαγῆναι ὑπὲρ τῆς χώρας
neque altera, quae a patre immolata est atque altera, quae
se ipsa interiecit, discernuntur, eadem breviloquentia est,
quarn legimus apud Euripidem in „lone’': [Erechtheus]
ἔτλη πρὸ γαίας σφάγια παρθένους κτανεῖν-2) Quae Creusae
verba ergo minime repugnant iis, quae in „Erechtheo”
acta erant, ut iniuria statuit Hermannus <Eun lon, p. XXXlll).

Eo quoque Phanodemus ab Euripide differt, quod exer-
citum hostilem ex Boeotia, non ex Thracia appropinquare

 

1) Apollod. 111 15, 1: Χθονίαν μὲν οὖν ἔγημε Βούτης.
2) vs. 279.

24

