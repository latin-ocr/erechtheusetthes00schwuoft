sumus quam in iis, quae ad aetatem mythicam pertinent.

Etiam multo magis quam aetas ipsarum rerum quae ⁷
narrantur indoles et color indicio sunt, utrum referendae
sint ad illud robur omnibus Atthidibus commune an ad
unius scriptoris opinionem singularem a ceteris non receptam.

Ratio enim fert eas narrationes et fabulas quae aliquo
modo Atheniensium gloriam augebant semper magna cum
cura collectas et conservatas esse. ltaque si in una Atthide
fabula quaedam Thin patriae honorem narrata vel mutata
erat, hanc narrationem vel mutationem in omnes Atthides
sequentes translatam esse certum videtur. Hoc autem maxime
valet de temporibus mythicis‚ quorum traditio facilius in
patriae laudem detorqueri poterat. Ut exemplum afferam:
Athenienses semper originem Aegei (primitus ab Athenis
alienissimi) ab omni macula externa vindicare studuerunt
eumque verum Pandionis filium fecerunt atque ita cum
illustri Erechthei gente coniunxerunt. Hanc genealogiam
non ab uno, sed ab omnibus Atthidographis grato animo
receptam et propagatam esse, omni dubio vacat atque
revera apud Phanodemum (fr. 3a) Aegeus Pandionis filius
audit. Minime igitur fide dignus est Tzetzes (ad Lycophr. 495),
contendens Androtionem tradidisse· Aegeum ἕνα τῶν ἀναδο-
θέντων ἐκ τῶν ὀδόντων τοῦ δράκοντος τοῦ ἐν Θήβαις fuisse3
quod errori deberi pro certo affirmare possumus. 1) Tali in
re omnes Atthides concordasse confidenter credere licet.

Denique nullo negotio intellegitur quamque Atthidem auc—
toris sui professionis, ingenii, studii speciem prae se ferre,
Androtionem e. g.‚ qui ipse historicus erat, res ad historiam
pertinentes fusius tractasse, Philochorum autem μάντιν καὶ
ἱεροσκόπον (ut Suidae verbis utar) in rebus sacris inter-

 

l) Vid. cap. V.

8

