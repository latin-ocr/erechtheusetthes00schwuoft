Aegei nomen eiusque originis Atticae macularum externarum
purae commemorationem nihil apud Atthidographos hodie
exstat, quod in Euripidis tragoedia tangebatur.

Utrum Philochorus Thesei certamen cum tauro Marathonio
in Medeae dolos inseruerit, an Euripidem secutus ¹) hanc
pugnam post Medeae fugam locaverit, dubium est, quam-
quam Plutarchus hanc expeditionem Medeae insidiis non
intexuit, qui haec tradit (cap. XIV init.): Ὁ δὲ Θησεὺς
ἐνεργὸς εἶναι βουλόμενος, ἅμα δὲ καὶ δημαγωγῶν, ἐξῆλθεν ἐπὶ
τὸν Μαραθώνιον ταῦρον οὐκ ὀλίγα πράγματα τοῖς οἰκοῦσι τὴν
Τετράπολιν παρέχοντα· καὶ χειρωσάμενος ἐπεδείξατο ζῶντα, διὰ
τοῦ ἄστεος ἐλάσας εἶτα τῷ Ἀπόλλωνι τῷ Δελφινίῳ κατέθυσεν.

Siquidem Plutarchus reliqua huius capitis et finem prae—
cedentis ex Philochoro habet, haud improbabile est eum
hoc capitis XlV initium ex eodem hausisse, quamquam
narratio de Pallantidarum bello modo nos docuit, tali in re
magnam cautionem requiri.

Haec de Aegeo. —— Transeuntes ad secundam trilogiae
partem, ad Theseum, Minotauri historiam in Atthidibus
quoque expressam reperimus. Sed quantum mutata ab illa!

E regione sublimi et fabulosa poetarum descendimus in
historiae terram planam et solidam.

Labyrinthus non iam est inextricabilis error, unde negant
redire quemquam, sed carcer οὐδὲν ἔχων κακὸν, ἀλλ’ ἢ τὸ
μὴ διαφυγεῖν τοὺς φυλαττομένους (Philoch. fr. 38).

Minotaurus, monstrum illud fabulosum, σύμμικτον εἶδος
κάποφώλιον βρέφος, quod ‘dicebatur ταύρου μεμεῖχθαι καὶ
βροτοῦ διπλῇ φύσει abiit in belli ducem, nomine Taurum,
feris et duris hominem mOl‘ibUS‚ τοῖς παισὶ τῶν Ἀθηναίων
ὑπερηφάνως καὶ χαλεπῶς προσφερόμενον (Phil. fr. 38).

 

l) v. p. 63 sqq.
99

