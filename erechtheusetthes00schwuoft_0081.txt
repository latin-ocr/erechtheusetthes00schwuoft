explicatur, cur Medea ips‘i certamini adsit3 Purgold ¹) de

f Iasone cogitat et opinionem suam non mediocriter cor—

roboravit comparando aliam Iasonis tauromachiae imaginem,
nostrae simillimam. Repugnat autem, quod lason in mytho
non unum, sed duos tauros frenare semper dicitur.

Dubito, utri parti me adiungam in re tam ambigua.
Neque multum ad meam disputationem refert, quae paterae
Codrianae imagine satis sustinetur. Huius paterae artifici
EuripidisAegei argumentum ante oculos obversatum esse
sibi persuasit Michaelis, quippe qui—- ut supra vidimus—
omnem rationem, quae inter Medeam et Aegeum intercederet,
ab Euripide excogitatam esse putet. Unde sequeretur pateram
nostram ultimis quinti saeculi decenniis pictam esse. Sed
toti Michaelis argumentationi fundamentum subtraxitv. d. Β.
Graef‚²) qui multis eiusdem generis similisque structurae
et ornatus vasis comparatis convicit, pateram Codrianam
haud ita multo post quarn Persae Athenas vastarunt (circiter
inter annum 470 et 460) confectam esse.

Quod si ita se habet - mihi quidem eius argumenta,
quae apud ipsum videas, non facile refelli posse videntur 3) -
Medeae cum regum Atticorum domo vinculum iam diu ante
Euripidis aetatem nexum est. Itaque Euripides singularem
illam versionem, quae apud Mythographum obvia nobis est,
creare non potuit; restat ut quaeramus an eam in drama
suum receperit. Quod haud ita facile pro certo effeceris,
quamquam hoc ante omnia tenendum est hanc fabulae
formam post bella Persica satis notam fuisse, quoniam a
poeta quodam instituta etiam ab artificibus recipiebatur,
postea autem numquam fere eius mentionem fieri. Qui

 

1) Arch. Zlg. 1883 p. 163 sqq.
2) Arch. Jb. Xlll 1898 p. 65-73.
3) Graefio quoque adstipulatur Gruppe, Gr. Myth. 5802.

69

