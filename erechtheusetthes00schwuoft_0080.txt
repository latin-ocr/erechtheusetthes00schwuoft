iam notus erat, cum Marathonem proficisceretur, Marathoniis
originem suam nonnisi tauro superato patefecit.

Nemo ergo praeter Mythographum (z epitomatorem Vati-
canum) certamen cum tauro initum Medeae dolis immiscuit.
Unde haec versio insolita originem ducit?

Euripidem fabulam traditam consulto sic mutavisse statuit
Wagnerus (l. l.), quem secutus est Michaelis ¹), qui etiam
demonstrare conatus est omnem necessitudinem, quae Medeae
cum Aegeo Athenisque est, ab Euripide esse creatam neque
antea inter eam et Athenienses ullam rationem intercessisse.

Ad hanc quaestionem dissolvendam nobis, ab auctoribus
destitutis, auxilio veniunt duo artis opera, quorum alterum,
patera quae dicitur Codriana, nobis repraesentat Theseum
et Phorbantem, utrumque plane armatum et ad expeditionem
quandam periculosam paratum.

Contra Theseum astat Aegeus, Medea Phorbanti galeam
porrigit, Aethra capite velato procul intuetur. Summo iure
Michaelis ostendit ²), nos hic prorsus eundem mythum, quem
apud Mythographum legimus, ante oculos habere, i. e.
Theseum, ab Aegeo et Medea missum, cum Phorbante
contra taurum Marathonium proficiscentem.

De altero vase haesito. Est „pelica” quaedam Petropo-
litana, in oppido Kertsch reperta, in qua Medea conspicitur
iuvenem, qui clava pallioque in terra depositis taurum
domare conatur, inspiciens, Minerva et alio quodam iuvene
astantibus. Michaelis hic quoque Theseum taurum Maratho-
nium vincentem agnoscere vu1t‚³) quamquam non satis

1) Arch. Ztg. 1885 p. 291 sqq. „die Verbiudung Medeias mit Aegeus und
Athen ist kein alter Sagenzug‚ sondern, so weit wir seheri konnen, eine
Ertindung des Euripidesff·

2) Arch. Ztg. 1877 p. 77.

3> Arch. Ztg. 1877 p. 75 sqq.; 1885 p. 231 sqq„ p. 281, p. 291 sqq Vid. etiam
J. Η. Goedhart, De Medeae Mytho apud antiquos scriptores et artifices,
p. 52 sd. Cf. praeterea Roscher ll, col. 2513,

 

68

