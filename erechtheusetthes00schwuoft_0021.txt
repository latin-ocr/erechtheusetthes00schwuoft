pretandis multum posuisse operae. Ita Demo et Philochorus,
Euhemerismo imbuti, pragmatica fabulas interpretandi rati-
one saepius usi sunt, ut fragmenta testantur. ¹)
Quamquam igitur scriptores illi suo quisque ingenio non-
· nihil indulsisse putandi sunt neque solum alii aliam eiusdem
materiae partem accuratius tractaverunt sed etiam easdem
res diverse narrantes inter se impugnaverunt (sic Philo-
chorum Atthidem suam contra Demonis scripsisse traditum
est) ·— quamquam, aio, multae discrepantiae inter eos exstant,
caput rerum tamen 'semper fixum immotumque fuisse videtur,
cuius fabulae illustrem Atheniensium originem atque his-
toriam gentilem celebrantes magnam partem effecerunt.

lta videmus Atthidographis in urbis suae historiafabulosa
componenda idem propositum fuisse atque Euripidi in heroum
· Atticorum laudibus cantandis: Atheniensium originis auto-
chthoniae maiorumque vitae celebrationem. Quare prima
’ specie magnum consensum inter poetam et historicos nostros
exspectamus. Cui exspectationi autem comparationis eventus
non respondet, quod imprimis referri debet ad et Atthidum
et dramatum Atticorum fragmentorum paucitatem et tenui-
tatem, ita ut perpaucae tantum fabularum frustulae super-
sint, quas ab utrisque tractatas hodie ante oculos habemus.
f Sed etiam in angusta illa materia et apud Euripidem et in
, Atthidibus obvia satis magnam dissimilitudinem invenImus.
ἓ Unde nequaquam concludendum est Euripidis auctoritatem
Athenis parum viguisse, immo notissimum est eius tra—
goedias, quamquam ab aequalibus non semper aequis
auribus acceptas, post mortem magis magisque homi-

1) Vid. p. 10 sq.

