CAPUT 111.

De Euripidis ‚,Aegeo”.

Eadem celeritate, qua Atheniensium urbs bellis Persicis
velut e longo somno excussa claram se viderat et ex urbe
rustica placidaque caput potentissimum Atticae terrae evase-
rat, mythologia Attica adhuc languida et obscura radices
suas quoquoversus extendens fabulasque epichorias undique
imbibens et ad se trahens crescere atque florere coepit.

Novum imperium domesticae gloriae sibi conscium heroem
communem, quem omnes tamquam generis auctorem cole-
rent, circumspiciebant Theseumque Neptuni filium poetae,
artifices, mythographi tanto ardore celebraverunt totque
facinoribus stupendis et magnificis alterum illum Herculem
cumulaverunt, ut οὐκ ἄνευ γε Θησέως apud posteros in pro-
verbio fuerit.

Scenam tragicam multum valuisse ad laudem herois
άιτικωτάτου confirmandam et illustrandam facile intellegimus.
Et Sophocles et Euripides spectatoribus iuvenem generosum
patriam hostibus infestis monstrisque saevis liberantem osten-
derunt, quorum nobilissima monumenta — grave damnum —
sine vestigio fere perierunt, ita ut tragoediae Sophocleae
vix nomen salvum ad nos pervenerit (utrum Aegeus an

54

