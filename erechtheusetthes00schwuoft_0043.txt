Sive autem Hyacinthus Lelegum (quod coniecit Fick¹))
sive aliorum deus fuit, eum antiquissimis temporibus in
insulis terrisque maris Aegei, in Asia, in Peloponneso nec
non in Attica cultum fuisse satis superque demonstratum est. ²)

Qualiscumque huius dei antiqui indoles fuit, quascumque
partes in regionibus mare Aegeum circumiacentibus egit,
eum initio ubique sui iuris fuisse et proprium suum cultum
habuisse et etiam in Peloponneso non semper in Apollinis
tutela fuisse, non est quod moneam. Hyacinthus Amyclis
αὐτάρκειαν suam paulatim amisit et denique plane Apollini
subiectus est eodem modo atque Lacedaemone Carneus.

Hyacinthus Peloponnesius Apollinis adventu non ex—
pulsus est, sed a novo et potentiore deo haustus cum eo in
unum corpus coaluit, una cum eo immortalis redditus est
„honorque durat in hoc aevi.'' Hyacinthus Atticus tam
illustris patroni expers sine vestigio fere interiit. Huius dei
memoria tantummodo superstes est in nomine Hyacinthi
collis in Atticae parte septentrionali super Sphendalen siti
et in Hyacinthidum cultu, quae, ipso Hyacintho iamdiu ex
hominum memoria deleto, in dearum Atticarum numero
locum semper obtinuerunt.

Vetustissimi cultus Attici vestigia hic agnoscere mihi
videor ex temporibus illis antiquissimis, cum Apollo Hya-
cinthum nondum absorbuisset. Nam Hyacintho Attico cum
Apolline nullam intercessisse rationem, certum videtur. Hya-
cinthides, i. e. Hyacinthi filiae (vel nymphae), non con-
veniunt Hyacintho Apollineo, Apollinis ἐρωμένῳ, qui puer

- mortuus est; neque in cultu Amyclaeo usquam Hyacinthides

commemorantur; nonnisi in Attica adsunt.

 

ἐξ ἷέἐοῗῇιῗιῗίιιὲᾷέρειξίηῐὴί nomen adhuc reperitur, enumerationem v. apud
Pauly-wiss. s. v.

31

