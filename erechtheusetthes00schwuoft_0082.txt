omnium auctorum seriorum (uno Mythographo excepto)
consensus verisimillimum reddit Euripidem, a quo multos
eorum materiam Thesei mythi mutuatos esse vidimus, hac
quoque in re iis exemplum fuisse. Neque in scholio Homerico,
quod iure Aegei Euripideae hypothesis vocatum est, neque
apud Plutarchum huius Medeae doli ullum latet vestigium.

Minime igitur Wagnero et Michaeli concedendum est
Euripidem hunc Thesei laborem Medeae dolis implicuisse,
immo credendum poetam de industria pugnam cum tauro
Marathonio commissam neglexisse. Neque quo consulto id
fecerit, obscurum est. Nam ut omittam venenum prorsus
sufficere ad Medeae perfidiam demonstrandam et Thesei
expeditionem Marathoniam minus apte in drama inseri po-
tuisse: in eadem trilogia eidem heroi certamen simillimum
erat subeundum cum tauro Cretico, cum Minotauro; neque
miramur poetam, qui sine ullo damno alteram pugnam
neglegere poterat, libenter hanc occasionem arripuisse, ne
in eadem tragoedia (trilogia enim una tragoedia vocari
potest) bis eandem fere rem spectatoribus proponeret.

Fabulae formam apud Mythographum et in Epitoma casu
quodam servatam antiquiorem esse et ab Euripide repressam
mihi —- spero et lectoribus nonnullis —- persuasi.

Ut quae de hac prima trilogiae fabula disputavi paucis
comprehendam :

Medea de Thesei adventu certior facta regi persuadet, ut
iuvenem, quem regnum Atticum affectare ait, ad cenam
vocet et veneno e medio tollat. Regina enim metuit, ne
filius, quem ipsa ex Aegeo habebat, a Theseo repellatur.

Postquam Aegeus gladium et calceos, quae άιναγνωρίσματα
apud Aethram Troezene reliquerat, agnovit insidiasque
Medeae detexit, eam cum filio eius pellit. Filio cum matre

70

