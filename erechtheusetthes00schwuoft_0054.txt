Hic omissa sunt iudicium Areopagiticum et Procridis in
Cretam fuga; non Pteleon Procrim adulterat, sed ipse
maritus θέλων τῆς γυναικὸς ἀποπειρᾶσθαι ἔρχεται εἰς ἀποδημίαν
ἐπὶ ἔτη ὀκτὼ καταλιπὼν αὐτὴν ἔτι νύμφην οὖσαν. ἔπειτα κατα-
κοσμήσεις καὶ (ἓλλοειὸῆ ἑαυτὸν ποιήσας ἔρχεται εἰς τὴν οἰκίαν
ἔχων κόσμον καὶ πείθει τὴν Πρόκριν δέξασθαι τοῦτο καὶ συμ-
μιγῆναι αὐιῷ. Postquam Cephalus detexit, quis sit, tamen
cum uxore in gratiam redit et venandi causa proficiscitur.
Quod cum crebrius faceret, uxori suspicio nascitur, ne cum
alia muliere consuescat. Deinde narratur, quomodo Cephalus
uxorem suam zelotypia sollicitatam iaculo invitus interficiat
atque sepeliat πολυτελῶς μεταπειιιψάμενος τὸν Ἐρεχθέα.

Unde haec versio recentior quidem, sed et ipsa satis
vetusta, provenerit, nescimus neque facile dixeris, utram
Sophocles in formam tragicam redegerit. Hoc quidem
Welcker01) concedendum est, ex hac Pherecydis fabula
multo facilius tragoediam exstrui posse, quam e materia
varia et dissipata narrationis Apollodori. Vix enim tibi
fingas, quomodo ea, quae in Attica gerebantur, cum Pro-
cridis apud Minoem commoratione et cum canis illius
historia in eodem dramate coniungi potuerint et quomodo
haec omnia unius dramatis argumentum perpetuum effe-
cerint.

Siquidem apud Pherecydem ea desunt, quibus neque in
dramate ullus est locus, fortasse conicere licet Sophoclem
hanc versionem potissimum in usum convertisse et in tra-
goediam transfiguravisse‚ eum igitur, sicut Pherecydem,
Pteleontis adulterium et Cephali·iudicium neglexisse; unde
facilius intellegi posset haec fabulae elementa apud Ovidium,
Antoninum Liberalem, alios omnes, qui postea fabulam

l) Gr. Trag. 1 388.

42

 

