labyrinthi tenebris patefacere —- neque id ignorare poterat —
sine ullo dubio eam Theseo ademisset. Haec quidem iam
satis superque demonstrare mihi videntur coronam ab Euri-
pidis tragoedia alienam fuisse, sed restat una res gravissima,
quae omnem dubitationem tollit: Si Theseus dono patris
(vel novercae) e labyrintho servatus esset, Ariadnae nullus
iam locus esset relictus in fabula.

Et revera Mayer Ariadnam in tragoedia nostra personam
egisse negavit, levissimis, si quid video, argumentis nisus.
Sic enim fere ratiocinatur vir doctus: Tradit fabula vulgata
Ariadnam a Theseo ex Creta ductam esse atque dum in
Naxo insula moratur a Baccho raptam vel a Theseo Baccho
concessam esse. Sed in Hippolyto l Phaedra, Ariadnae soror,
Thesei uxor est. Si igitur Euripides fabulam traditam de
Ariadna in Theseo sua secutus esset, in una et eadem
trilogia discrepantiam inexplicabilem creavisset. Nullo modo
enirn tingere potuit Theseum primum Ariadnam secum
avexisse‚ mox, ubi in Naxo insula Baccho eam concessis-
set, inde Cretam reversum sororem in matrimonium duxisse.

. ltaque grato animo poeta arripuit alteram illam versionem,

ab Epimenide Creticarum rerum scriptore ¹) servatam, qua
Bacchus non e Naxo, sed e patria ipsa Ariadnam duxisse
dicitur, quam deinde aut ipse aut eius consilio Diana
interficit. Ad hanc fabulam se applicans poeta in Theseo
sua Theseum induxit non Ariadnam, sed Phaedram sororem
eius e Creta abducentem.
Quam opinionem Mayer confirmari ‘putat duobis hisce
versibus, qui in Aristophanis Polyido leguntur (tr. 453 Kock)
ἰδοὺ δίδωμι τήνδ’ἐγὼ γυναῖκά σοι
Φαίδραν· ἐπὶ πῦρ δὲ πῦρ ἔοιχ’ ἥκειν ἄγων.

 

1) v. Robert. Eratosth. Catast. p. 66, 241.

79

