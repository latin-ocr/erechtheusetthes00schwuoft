demum nato homine aliquo esse adiectum v. Leeuwen
coniecit. Sed leviorem hanc esse coniecturam ipse vir cl.
sine dubio concedet. ltaque hoc fragmentum Theseo Euripi-
deae abiudicandum esse minime censeo.

, Quo frustulo ab excidio vindicato, reliquiae nihilominus
manent parcissimae. ltaque quisquis argumentum huius
dramatis tantum non plane deperditi indagare conatur, alios
Minotauri fabulae auctores adeat necesse est, ut variis
versionibus collatis seligat speciem Euripidis arti atque
ingenio maxime accommodatam. Quod opus esse periculosae
aleae plenum, praesertim, cum nemo posteriorum usquam
fateatur, Euripidem sibi auctorem fuisse, minime nego. At
quamquam multa pro certo affirmari et aperte diiudicari
non poterunt, si ad fabularum Theseum spectantium rudem
indigestamque molem seiungendam atque tot rerum dis·
cordium litem dirimendam pro meis viribus aliquid attulero,
non frustra laborasse mihi videbor.

Ariadnae· glomus confusum iam partim explicatum, laby-
rinthi densae tenebrae iam partim discussae sunt et aliorum
et Roberti acumine, qui summo iure demonstravit ¹) fabulae
Euripidis aetatem antecedentis cardinem fuisse coronam illam
fulgentem, quam Theseus ab Amphitrita in ipsa Neptuni
regia accepisse dicitur; quam fabulam antiquissimam nobis
tradiderunt Bacchylides, Pausanias Miconis in Theseo pic-
turam describens, Euphronius aliique artifices, inter quos
omnes tanta est convenientia et similitudO, ut ex communi
fonte hausisse putandi sint.

l-lac fabula Euripidem dramatis sui argumentum supplevisse
primus coniecit Leo, 2) cui omnes fere viri docti in his

 

l) Hermes XXXlll p, 132 sqq.; v. etiam Berlin. Arch. Gesellsch. Mart. 1889.
< 2) Senec. trag. 1 p. 180.

75

