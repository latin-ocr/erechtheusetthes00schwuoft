CAPUT 11.

Orithyia, Procris, Creusa.

Singulas Erechthei filias Orithyiam, Procrim, Creusam
totis tragoediis materiam praebuisse memoriae quidem
traditum est, sed frustula, quae iniqua fortuna nobis ser-
vavit, tam sunt parca et futilia, ut vix dramatum titulos,
nedum argumenta, nobis revelent.

Orithyiae Aeschyleae quinque exstant versus, ¹) num
Sophocles Orithyiam scripserit, ne constat quidem. ²)

Procridis fatis drama dedicavisse Sophoclem novimus, e
quo tamen nonnisi tria verba ad nos pervenerunt. Neque
aliunde multa lux afferri potest, quae densas tenebras,
quibus huius dramatis argumentum involutum iacet, discutiat.

Fabula de Cephalo et Procride ex tantis tamque diversis
partibus constat, quae ita coniunctae atque inter se mixtae
sunt, ut vix singulas partes discernere possimus. Hoc tamen
Wilamowitz‚ Wellmann, Toepiler in disputationibus suis 3)

 

l) Nauck p. 89. “

2) Nauck p. 297.

3) Quorum argumenta cum recoquere me taedeat neque quod iis addam
habeam, vid. Wilam. Hermes XVlll 424; Wellmann, de lstro Callim. 69;
Toeprr. A. G. 257 sqq.

39

