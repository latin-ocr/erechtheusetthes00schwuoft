PRAEFATIO.

Quamquam scientiae mythologicae fundamentum solidum
et aere perennius nondum jactum est et dogmata de ipsa
mythorum origine, aliquamdiu superstitiose culta, mox
impie deserta, alia alia deinceps excipiunt l), hoc tamen hodie
apud omnes viros doctos in confesso est, cuiusvis quaesti-
onis mythologicae principium atque legem primariam esse
investigationem historicam accuratissimam omnium documen—
torum, quorum antiquitas copiam nobis facit.

Siquis in cultus vel ritus cuiusdam arcana recondita atque
occulta penetrare vult, primum mythorum rudera — saepe per
longam saeculorum seriem accumulata —- quae ei iter ad
sacrum adytum (εἰς μυχὸν ἄντρου) obstruunt, erunt removenda,
seiungenda, distinguenda.

ln qua fabularum disquisitione ante omnia ratio erit
habenda temporum et locorum. Non unum habemus Eumol-
pum, non unum Apollinem: Eumolpus Thrax longe distat

 

l) Non minus quam septem vel octo eiusmodi dogmata collegit J. Toutain
in libro suo pulcherrimo „Mythologie et Histoire des Religions antiques”,
p. 33 sqq„ qui enumerationem suam optime sic concludit: „Chaque methode
“ nouvelle a fait avancer de quelques pas la science‘mytnologique; elle est
devenue sterile des qu’elle a voulu s'eriger en systeme et excluse les autres
methodes.”

l

