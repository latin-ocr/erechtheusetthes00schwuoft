post ⁹confecta sunt. Tria coronam ostendunt, anulus nusquam
conspicitur, nisi fortasse in vase Tricasio, ubi Theseus
astat dextram Neptuno porrigens, laeva parvam pyxidem --
ut videtur — tenens, quae anulum continere potest. Ceterum
haec artis opera prorsus argumentum carminis Bacchylidis
et picturae, quae templum ornabat, exprimunt, neque quic-
quam novi fabulae addunt.

Omnia haec eiusdem argumenti testimonia eodem tere
tempore creata docent fabulam Amphitrites coronae, iam
ante Bacchylidem cognitam, initio saeculi quinti cum poetis
tum artificibus dilectissimam fuisse. Quo magis mirandum
est eam per saecula sequentia prorsus latuisse neque usquam
ullum huius mythi vestigium reperiri posse. Apud Hyginum ¹)
demum resurgit.

Altum hoc silentium omnium auctorum et artificum poste-
riorum per se iam satis mirum nullo modo explicari posset,
si Euripides quoque, quo nemo tragicorum plus apud posteros
valuit, Thesei suae argumentum illa fabula ornavisset eamque
posteritati propagavisset.

At multa alia et graviora obstant, quominus huic fabulae
locum in dramate concedamus. Primum enim integram fabulam
recipere poeta non potuit. Nam apud Bacchylidem, quem
vasorum pictores secuti sunt, rixa Thesei cum Minoe, qui
ipse Athenas venerat ad iuvenes petend08‚ in itinere alto
in mari agitur et navis cursum suum continuat, dum Theseus
in tundo aequoris apud patrem et novercam versatur. Euri-
pides igitur utique scenam Cretam transferre debebat.

Quodsi iecisset, fabulam non solum mutasset, sed etiam
depravasset. Fingere enim nobis cogeremur iuvenes navem
iam egressos in scenam, i. e. ad labyrinthi aditum vel ad

 

1) Hyg. Astr. ll 5, cf. p. 85.

77

