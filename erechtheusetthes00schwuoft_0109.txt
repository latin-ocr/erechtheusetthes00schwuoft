ltaque Pallantidarum belli causa, in Atthidibus memorata,
diversa fuit ab ea, quam affert Plutarchus: Οῑ δὲ Παλλαντίδαι
πρότερον μὲν ἤλπιζον αὐτοὶ τὴν βασιλείαν καθέξειν Αἰγέως
ἀτέκνου τελευτήσαντος· ἐπεὶ δὲ Θησεὺς (ἐπεδείχθη διάδοχος,
χαλεπῶς φέροντες, εἰ βασιλεύει μὲν Αἰγεὺς, θετὸς γενό-
μενος Πανδίονι καὶ μηδὲν Ἐρεχθείδαις προσή-
κων, βασιλεύσει δ’ ὁ Θησεὺς, πάλιν ἔπηλυς ὣν καὶ
ξέ ν ο ς, εἰς πόλεμον“ καθίσταντο.

At quae Plutarchus continuo addit de ipso proelio tam
speciose cum Philochori eiusdem proelii descriptione, quae
nobis tradita est in schol. ad Eur. Hipp. 35 (i. e. Philoch.
fr. 36), concinunt, ut alterum ab altero exscriptum esse
certissimum sit. Quam convenientiam luculenter ostendit
Wellmann 1. l., qui tamen mirum in modum de tota hac re
ratiocinatur. Concedit quidem causam Pallantidarum impetus,
quam apud Plutarchum legimus, ex Philochoro fluere non
potuisse, concedit etiam belli narrationem Plutarcheam arte
cum Philochorea cohaerere, sed causam et narrationem ex
diversis tontibus provenire negans, ambas ex uno scriptore
Philochoro aetate interiore, id est ex Istr0‚ desumptas esse
suspicatur. Nimio studio lstri opus amplificandi abripi se
passus est; ·nullo enim iure Istrum ab iis Atthidographis,
quos Strabo λόγου ἀξίους nominat, segregat; neque apparet,
unde Ister, Atthidum ille compilator, haec de suppositione
Aegei exprompserit. ln Aegei et Thesei origine vere Attica
asseveranda omnes Atthidographos, qui alicuius momenti
sunt, conspiravisse et lstrum quoque ceteris se adiunxisse
non solum Strabo diserte affirmat, sed etiam ea, quae de
Atthidum indole et ratione cognovimus, nos docent ¹).

Ipsius igitur belli narrationem Plutarchus a Philochoro

 

l) vid. praef. p. 7 sq.
97

