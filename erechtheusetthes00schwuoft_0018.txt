assignare possumus. Ut unum exemplum afferam: Medi,
Aegei et Medeae filii, nec ante nec apud Euripidem
ullum extat vestigium3 investigatio tamen et comparatio
auctorum aetatis serioris nos docent, hanc personam ab
Euripide creatam et in Aegeum suam insertam esse. 1)

Hoc certe in vulgus statuere licet: Si Attici cuiusdam
rnythi pars, ante Euripidem plane ignota, postea apud auc-
tores Atticos passim apparet, sponte nascitur suspicio,
hanc partem a poeta aut inventam aut propagatam esse,
quamquam talis suspicio pluribus et gravioribus argumentis
confirmari debet et nonnumquam revera confirmatur. Simili
modo elementum quoddam ante Euripidem celebratum, a
posteris tamen e fabulae contextu expulsum atque subito
tantum non prorsus evanidum, Euripidem eis exemplo
fuisse suspicionem movet. 2)

Auctorum igitur Atticorum Euripidis aetate posteriorum
investigatio atque comparatio accurata non solum melius
illustrare potest, quantopere poeta apud posteros valuerit,
sed. etiam ipsius poetae tragoedias deperditas partim ad
vitam revocare et mythi alicuius vestigia usque ad tempora
Euripide antiquiora persequi interdum nos sinit. Quorum
auctorum in numero primarium locum obtinent Atthido-
graphi, qui in annalibus suis totam Atticae historiam inde
a fabulosa origine composuerunt.

Hisce Atthidum scriptoribus haud ita multo ante a
plerisque historicis hodiernis tantum non prorsus neglectis
atque ita densa caligine mersis debitum honorem primus
tribuit v. Wilamowitz, 3) qui partim certe

r›215'966 μὲν ’σκέδασεν καὶ ἀπῶσεν ὀμίχλην.
l)Vid. plura de hac re infra cap. lll.
2) Quisquis exemplum requirit, vid.quae deThesei coronadisputavimus, cap. lv.

3) Asisloieics und Athen 1, p. 260—290.

6

