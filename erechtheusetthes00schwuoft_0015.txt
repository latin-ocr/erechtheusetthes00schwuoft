aliquid quod frustra quaerebant, modo aliquid tollentes
quod displicebat. Etymologiam hic primas partes egisse et
multa nomina non iam satis intellecta multosque ritus,
quorum usus oblitteratas erat, passim mythos auxisse ct
novas tabulas creavisse, non est quod moneam.

Chronologiae causa quoque haud raro tabulas mutatas,
novos heroas insertos esse, nemo ignorat.

Praeterea tota vivendi ratio hominumque mores et insti-
tuta sine dubio mythos inclinant atque in certam partem
cogunt; gens bellicosa studiisque asperrima belli plurimos
habet heroas martiales et mythologiam belli rumoribus
strepentem; homines paci et agriculturae dediti imprimis
colunt deos rusticos et heroas agrestes. Ut igitur vulgo
mythologia quodammodo speciem vitae cotidianae prae se
fert et hominum mores casusque adumbrat, ita citum subi-
tumque civitatis cuiusdam incrementum totiusque civium
vitae acer impetus repente ingentem multitudinem heroum
mythorumque quasi e solo virga magica percusso evocare
potest. Cuius rei exemplum nulla civitas quam Athenien-
sium luculentius praebuit.

Tota tere mythologia Atheniensis intra quinquaginta anno-
rum spatium ex levi quo premebatur somno aci vegetiorem
vitam suscitata est. ¹)

l) Ipsa ratio fert huius mythologiae urbanae renovationem et amplificati-
onem in attera quinti saeculi parte maximos quidem progressus fecisse, at
nequaquam subito incessisse aut subito desiisse. Quamquam haec mytholo-
gia paucis decenniis celeriter effloruit, per saecula antecedentia sequentia
quoque succrevit et crescere perrexit plerosque Atticae cultus et sacra sensim
absorbens. Nam synoecismum‚ qui appellatur, Atticum non solum ad res poli-
ticas etoeconomicas pertinuisse, sed etiam res sacras complexum esse, facile
intellegimus et optime expressit Aristoteles (Polit. 1319, 11), qui Clisthcnis et
omnino Atheniensium exemplum spectans monuit, ad democratiam bene
constituendam τὰ τῶν ἰδίων ἱψρῶν συνακτέον εἰς ‹Miya καὶ. κοινά, sacra
privata in pauca et communia esse contrahenda. Tota fere sacrorum Attico-

3

