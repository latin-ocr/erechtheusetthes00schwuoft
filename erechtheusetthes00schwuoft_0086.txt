Concedo quidem trimetros in scholiis allatos, si ipsa
verba spectas, non multa cum Aristophanis verbis communia
habere, sed totus versuum color et sonus minarum plenus
idem est.

Atque —- et hoc gravissimum est — non intellego, quid
intersit, utrum nimia haec, in qua offenduntur, discrepantia
inter parodiam et locum παρῳδοὺμενου ad Thesei an ad
Pirithoi fabulae locum pertineat.

Praeterea — atque hoc observatum velim contra eos, qui
verborum similitudinem frustra quaerentes tres illos trime-
tros falso huc allatos esse et comicum prorsus alium locum
imitatum esse statuerint —- praeterea, aiO‚ ipsa scholiastae
verba imitationem accuratam non admittunt. Legimus enirn
in SChOl. ad VS. 467: παραπλήσιά ἐστι τούτοις τὰ ἐν τῷ
Θησεῖ πεποιημένα παρ’ Εὐριπίδῃ. Εῒ ad VS. 473: ὁ τόπος
οὗτος παρὰ τὰ ἐν Θησεῖ Εὐριπίδου. Eandem imitationem
neglegentiorem arguunt haec verba schol. ad vs. 470: καὶ
τὰ μὲν ἑαυτῷ πλάττων λέγει, τὰ δὲ ἐξ Εὐριπίδου.

Hactenus quod ad similitudinem verborum attinet. Per-
sonam loquentis atque totum rerum statum et conditionem
huius scenae Aristophaneae mehus in Pirithoi argumentum
quadrare, quam in Thesei viri docti supra l. contendunt.
Sed quae de Theseo fabula novimus minora et leviora sunt,
quam ut multum tribuendum sit huic sententiae, cui repugnat,
quod in scholiis non solum quinquies affirmatur haec ex
Theseo Euripidis desumpta esse, sed etiam additur in quem
illae exsecrationes evomerentur, in Minoem scilicet (cf. schol.
ad VS. 467: καὶ τοιαῦτα λέγει (Theseus) πρὸς τὸν ΆΙίνωα).
Rixa et altercatio inter Minoem et Theseum de Eriboea
orta aliunde etiam nota est 1). Illud πρὸς τὸν Μίνωα a sero

1) ν. ρ. 88 sqq.

74

