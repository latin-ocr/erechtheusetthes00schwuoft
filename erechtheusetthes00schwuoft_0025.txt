CAPUT l.

ErechtheuS. -

Quaerentibus, quid poetae tragici de Erechthei fabula
doceant, Euripidis tantummodo nobis ratio erit habenda. Apud
Aeschylum enim, qui quidem Orithyiae,vfabulae tantum non
plane deperditae, argumentum ex eodem fabularum conexu
sumpsit, ipse Erechtheus nusquam commemoratur. Sopho-
clem quoque‚ cuius e tragoediis Erechthidarum fata enar-
rantibus praeter titulos nihil fere superest ¹) quique prae-
terea ²) fabulam nostram nonnisi strictim attingit, silentio
praeterire possumus.

Erechthei memoriae totum drama dedicavit EuripideS,
cuius argumentum ex ipsis fragmentis atque ex iis, quae
de eo exposuerunt Lycurgus, Apollodorus, Hyginus, alii
summatim certe restitui potest.

lnter tragoediae reliquias satis amplas forte fortuna unus
servatus est versiculus, qui prologi materiam magna ex
parte nobis patefacit.

Verba enim fr. 349 3):

Αἰθιοπίαν νιν ἐξέσωσ’ ἐπὶ χθόνα

 

1) V. p. 39 sqq.
2) Soph. Αἰ. 202, Ant. 981 sqq.
3) Trag. fragm. numeros adscripsi ex ed. Nauckiana secunda.

13

