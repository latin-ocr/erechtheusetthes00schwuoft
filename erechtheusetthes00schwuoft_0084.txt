CAPUT IV.

De Euripidis ‚,Theseo''.

Quae e secundo trilogiae dramate, e ‚,Theseo''‚ fortuna
crudelis nobis servavit, tam sunt pauca et futilia, ut nihil
iere nisi poetam egisse de Minotauro, in Creta insula a
Theseo interfecto, aliqua verisimili ratione ex iis colligi
possit.

Quas reliquias vilissimas etiam minuere studuit virorum
doctorum cura, haud scio an iniuria. Auctore enim Fritzschio
v. d. Sande Bakhuyzen, l) v. Wila1nowitz‚²) v. Leeuwen 3)
inter se coniuraverunt, ut fr. 383 et 384 hinc expellerent
et ad aliam tragoediam delegarent. Talis quattuorviratus
auctoritati obniti sine dubio irritum arrogansque videbitur,
sed tamen scrupulos meos proferre conabor.

Leguntur in Aristophanis Ranis hi versus (470 sqq.):

τοία Στυγός σε μελανοκάρδιος πέτρα
Ἀχερόντιός τε σκόπελος αἱματοσταγὴς
φρουροῦσι, Κωκυτοῦ τε περίδρομοι κύνες,
”Εχιὸνά θ’ ἑκατογκέφαλος, ἣ τὰ σπλάγχνα σου

 

l) De parodia in Comoediis Aristophanis p. 141 scm.
2) Analecta Euripidea p. 172.
3) Arist. Ran. ad vs. 464 sqq.

72

