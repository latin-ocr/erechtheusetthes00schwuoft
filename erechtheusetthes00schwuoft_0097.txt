Phaedra des Seneca gesehlossen.’' Wilam. et Rob. (l. l.) prae-
terea recte observant tres illas optationes vinculum fuisse,
quod tres trilogiae partes, Aegeum, Theseum, Hippolytuml
coniunxit. At si cum his viris doctis sumamus optationes
in secunda tragoedia demum a Theseo receptas esse, non
tres sed tantum duae partes trilogiae optationibus conec-
tuntur. Multo melius tota trilogia cohaeret atque in unum
corpus trigeminum coalescit, si optationes in primo dra-
mate promissae sunt atque in secundo et tertio explentur.
Sic demum omnes trilogiae partes uno vinculo ligantur.

Ut ad propositum redeam: Ariadna, non Neptunus Theseum
servavit. Quo subsidio usa‘? Huius quoque rei fluctuat fama.
Exstat enim mythus veterrimus, quem Eratosthenes ab
Epimenide‚ Creticorum scriptore, recepit atque Hyginus
deinde ex Eratosthenis Catasterismis exscripsit hisce verbis ¹):
„Sed ut ait qui Cretica scripsit quo tempore Liber ad
Minoa venit cogitans Ariadnen comprimere, hanc coronam
-— ei pro munere dedit; qua delectata non recusavit condici-
onem. dicitur etiam a Vulcano facta ex auro et Indicis
gemmis; per quas Theseus existimatur de tenebris laby-
rinthi ad lucem venisse, quod aurum et gemmae in obscuro
fulgorem luminis efficiebant.''
ltaque Ariadna hoc loco dicitur in Creta a Dionyso, cum
ei nuberet, coronam fulgentem dono accepisse, quam postea
Theseo dedit, ut ad eius radios e labyrintho salvus redire
posset.
Eadem versio suberat imagini cuidam in Cypseli arca

 

l) Hyg. Astr. ll 5. Locos Eratosthenis, Scliol. German. Β. Ρ. p. 61, 17,
Hygini collectos vid. apud Robertum, Eratosth. Cataster. Reliq. p. 663q.
Hygini verba, non Eratosthenis citavi, quod illa pleniora sunt; ν. Rob.
Catast. Rel. p. 8.

85

