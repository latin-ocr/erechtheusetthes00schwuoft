Olim igitur Hyacinthus deus cum Hyacinthidibus in Hya—
cintho monte colebatur; quae necessitudo inter Hyacinthum
et Hyacinthides intercesserit — utrum dei filiae an comites
fuerint — in medio erit relinquendum. Hyacinthus ipse
magis magisque oblivione obrutus est et locum Dionyso
cessisse videtur, qui postea in eodem monte templum
habuit ¹). Hyacinthidum cultus tamen permansit et denique
Athenas translatus est, ubi usque ad Philochori aetatem
una cum Dionyso colebantur; Philochorus enim tradidit
sacra abstemia factitari Διονύσῳ τε καὶ ταῖς Ἐρεχθέως θυγα-
τράσι (fr. 31).

Athenis hunc cultum habitum esse Philochorus quidem
non addit, sed haec verba Ciceronis docere possunt (de
nat. deor. ΙΙΙ 19, 50); „Atque in plerisque civitatibus intel-
legi potest augendae virtutis gratia.... virorum fortium
memoriam honore deorum immortalium consecratam. Ob eam
enim ipsam causam Erechtheus Athenis filiaeque
eius in numero deorum sunt. itemque Leontidum est
delubrum Athenis, quod Leocorion nominatur''.

Idem efficitur e loco Apollodori, iam supra 2) laudato,
ubi Hyacinthides apud Geraesti tumulum a patre, qui
Lacedaemone Athenas commigravisset, iugulatae esse
dicuntur; quod indicat eas ibidem cultas fuisse. Earum
delubrum in arce fuisse suspicatur Escher apud Pauly—
Wiss. Vl 40& idem statuit Fr. Schwenn 3). Unde habeant,
non addunt. In qua parte urbis Geraesti Cyclopis tumulus
tuerit, hodie ignoramus.

ltaq'ue Athenienses in urbe sua virgines quasdam una

 

1) v. Gruppe, Gr. Myth. p. 46.

2) ν. p. 29.

3) Die Menschenopfer bei den Griechen und Romern p. 131: „sie wurden
auf der Burg in Athen zusammen mit oder wie Dionysos verehrt''.

32

