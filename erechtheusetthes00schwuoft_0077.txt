„ea (aconita) coniugis astu

ipse parens Aegeus nato porrexit ut hosti.

Sumpserat ignara Theseus data pocula dextra,

cum pater in capulo gladii cognovit eburno

signa sui generis facinusque excussit ab ore.

effugit illa necem nebulis per carmina motis.''
Hactenus omnia apte et ordine enarrata sunt: Athenas venit
iuvenis; pater Medea auctore veneno eum e medio tollere
conatur, in ultimo discrimine filium agnoscit et servat,
fraudem detegit; Medea effugit.

De tauro Marathonio nullum omnino verbum.

Unde tandem viri docti, quos supra dixi, effecerunt
Medeam, priusquam adolescenti venenum obtulit, eum
contra taurum misisse?

Nimirum e vs. 433 sqq.; nam poeta patris et omnium
civium gaudium de Thesei adventu atque salute describens
sic pergit (vs. 430):

„nullus Erechthidis fertur celebratior illo
illuxisse dies: agitant convivia patres

et medium vulgus nec non et carmina vino
ingenium faciente canunt: ‘te‚ maxime Theseu,
mirata est Marathon Cretaei sanguine tauri,
quodque suis securus arat Cromyona colonus,
munus opusque tuum est; tellus Epidauria per te
clavigeram vidit Vulcani occumbere prolem,
vidit et inmitem Cephisias ora Procrusten,
Cercyonis letum vidit Cerealis Eleusin.

occidit ille Sinis'' e. q.s.

Hoc igitur concedendum est, Theseum taurum iam occi-
disse, antequam a patre agnitus est. Unde tamen minime
sequitur, eum a Medea contra taurum missum esse; immo
in praecedentibus aperte dictum est Medeam statim post-

65

