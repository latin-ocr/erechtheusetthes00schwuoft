cum Dionyso colebant, quas Hyacinthides vel breviter παρ-
θένους l) vocabant. Veteris autem necessitudinis, quae Hya-
cintho cum Attica olim intercedebat, plane ignari summo-
pere anquirebant, quam ob rem virgines illae sub Hyacin-
thidum nomine Athenis colerentur.

Duas vias ingressi sunt ad hanc difficultatem solvendam.
Unum tantum Hyacinthum noverant, Peloponnesium. Exco-
gitaverunt igitur fabulam supra iam commemoratam 2),
quam legimus apud Apollodorum (111 15, 8), de Hyacintho
Spartano Athenas migrante et filias pro Atheniensium urbe
ad Geraesti tumulum sacrificante neque gravati sunt puero
ab Apolline dilecto complures filias assignare 3).

Attamen hic modus explanandi, quomodo Hyacinthides,
i. e. Hyacinthi Lacedaemonii filiae, Athenis in deorum numero
haberi possent, non semper satisfecit Atheniensibus. Inde a
tempore, quo aemulatio inter Athenienses et Lacedaemonios
in dies crescebat, quae in odium acerbissimum versa tandem
bellum cruentum procreaverat, Hyacinthi filiabus nullus iam
in Attica locus erat relictus. Earum originem Lacedaemoniam
infitiari coeperunt omnemque necessitudinem cum Hyacintho
deo Peloponnesiaco dissolverunt atque ita orta est altera
illa versio, virgines Erechtheo natas esse, quae ideo
Hyacinthides essent vocatae, quia in colle Hyacintho olim
a patre essent mactatae. Hanc versionem a Phanodemo
traditam legimus apud Suidam s. v. Hapffle'voi (Phanod. fr. 3):
Τὰς Ἐρεχθέως θυγατέρας οὕτως ἔλεγον καὶ ἐτίμωπ ..... Ἐσφα-
γιάσθησαν δὲ ἐν τῷ ζΥακίνθῳ καλουιιιένῳ πάγῳ ’ὑπὲρ τῶν
Σφενδαλέων. Διό καὶ οὕτως καλοῦνται παρθένοι εῙ“οικι”ι)θι’ὂες,

 

1) v. infra.

2) v. p. 29.

3) Praeter Apollodorum etiarn Lycurgus et Hyginus Hyacinlho Spartano
filias tribuerunt, v. p. 30.

33

