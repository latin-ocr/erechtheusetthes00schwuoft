adversarium fuisse et Euripidem demum in eius locum
Eumolpum substituisse, ut filium Neptuni cum Minervae
alumno in bello componeret, paulatim autem Ismarum ab
Eumolpo in historia fabulari repressum esse. At si Euripides
primus pro Ismaro Eumolpum substituisset, nemo specta-
torum iacere potuisset, quin honesti sacerdotis Eleusinii
intempestive memor novum illius barbari bellatoris nomen
reprehenderet et indignaretur. Accedit quod locus ille Thu-
cydideus‚ iam supra laudatus l)‚ comprobat tabulam belli
ab Eumolpo cum Erechtheo gesti iam ante Euripidem
notam fuisse.

Ut paucis haec comprehendam:

Ante Euripidem exstabat fabula Eleusiniorum Eumolpo
duce contra Erechtheum bellantium. Ab Euripide, dramatis
oeconomiae consulente, Eleusinii summoti sunt atque Eumol-
pus purus putus Thrax factus est. Quem Atthidographi,
Eleusinium sacerdotem et barbarum pugnatorem unum et
eundem hominem fuisse negantes, avide secuti sunt duos-
que fuisse Eumolpos statuerunt. Alii 2) diverso modo idem
assequi conati Eumolpum Thracium aboleverunt et Imma-
radum Thracium in eius locum substituerunt atque in bello
Eleusinio Eleusiniis socium dederunt ³).

 

l) Thuc. ll 15; vid. p. 18.

2) Sunt ii, quos Pausanias vocat Ἀθηναίων, ὅσοι τὰ ἀρχαῖα ἴσασιν.

3) Ismarum, Thracem Boeoticum, Thebas quoque viam fecisse, mirum
non est. Locum ibi obtinuit in ducibus, qui Thebarum portas contra septem
illos defendunt (Apollod. lll 6, 8). Astaco natus esse et Hippomedontem in
bello interfecisse dicitur.

Ismarum primitus hinc alienum esse et postea demum ex mythologia Attica
huc translatum et in ducum Thebanorum seriem receptum esse, docet
Aeschylus, qui non Ismarum sed Hyperbium, Oenopis filium, Hippomedonti
opponit (Sept. adv. Th. 504). li, qui Ismaro locum inter duces Thebanos
tribuere cupiebant, Hyperbium e catalogo Aeschyleo expulerunt et Ismarum
substituerunt. Huic novo hospiti, e mytho Attico arcessito, originem vere

28

