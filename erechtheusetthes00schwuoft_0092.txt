Hos versus, quibus Aristophanes cognominem Euripidis
tragoediam irridere vulgo putatur, ad eiusdem Theseum
rettulit Mayer; in Polyido enim neminem excogitari posse,
cui Phaedra in matrimonium dari possit; Aristophanem
autem ne in comoedia squidem Phaedram haud facile alii
marito dare posse nisi Theseo, cuius infelicissimum coniugium
Hippolytis Euripideis pervulgatum et ab ipso Aristophane
saepe perstrictum esset. Hisce igitur inesse parodiam ver-
borum Minois, Theseo filiam suam Phaedram post Mino-
taurum necatum in fine dramatis uxorem dantis.

Haec fere sunt, partim ipsius verbis reddita, quae Mayer
protulit ad demonstrandum totam de amore et filo Ariadnae
historiam ab Euripide narratam non esse. Levia haec argu-
menta esse iam supra dixi. Nam quod attinet ad discrepantiam
illam, quae nasceretur, si poeta in Theseo Ariadnam ab
heroe nostro raptam esse, in Hippolyto Ι autem Phaedram
ei nuptam esse tinxisset — facile Mayero concedo alterum
hoc coniugium aliquo modo poetae instituendum et, quomodo
factum esset, explicandum fuisse. Quin poetae ingenium ad
hanc difficultatem tollendam suppetiverit, non dubitamus,
immo, quomodo poeta hoc fecerit, minime obscurum per-
plexumve est, sed discimus ab uno e posterioribus, qui hac
in fabula enarranda praeter ceteros Euripidem secutus esse
videtur, Diodorum volo, qui, postquam exposuit Theseum
Minotauro necato ope Ariadnae labyrinthi exitum repperisse
atque Ariadna in insula Naxo a Dionyso rapta Athenas
rediisse, ubi patris regnum acceperit, sic pergit 1): ⁴

Δευκαλίων ὁ πρεσβύτατος τῶν Μίνωος παίδων, δυναστεύων
τῆς Κρήτης καὶ ποιησάμενος πρὸς Ἀθηναίους συμμαχίαν, συνῴκισε

τὴν ἰδίαν ἀδελφὴν Φαίδραν Θησεῖ, μετὰ δὲ τὸν γάμον Ἱππόλυτον

 

1) Diod. lV c. 62.

80

