apparere, qui nonnisi tamquam earum pater adesse possit.
Quod si ita se habet, videmus filias Cecropis et Erechthei
si non ab Hygino, at certe in vase laudato inter se confundi.

Idem denique factum est in scholio ad Apollon. Rhod.
l, 21], ubi primum commemoratur Ὠρείθυια Ἐρεχθέως θυγάτηρ,
at paulo post legimus in eodem scholiozKe'xQoecog δὲ Κρέουσα,
Ὠρείθυιαᾶ Πρόκρις.

Saepe igitur Cecropidas et Erechthidas alteras pro alteris
substitutas esse 'vidimus neque miramur, siquidem ipsos
patres Cecropem et Erechtheum in historia fabulari partes
parallelas egisse notissima res est.

Praeiudicium‚ quod in praefatione de Atthidographorum
scribendi ratione pronuntiavimus in Erechthei mythi trac-
tatione magnam certe partem affirmatum videmus.

Heroi indigenae eiusque bello pro patria cum Eumolpo
'gesto debitum tribuerunt honorem. Quamquam in summa
fabulam sicut a maioribus tradita erat in Atthides suas
receperunt, si patriae gloria postulabat vel si aliqua ratio
ita ferebat, mythum paululum mutare aut mutationem iam
a poeta quodam aliove auctore institutam in usum suum
convertere minime gravati sunt.

Sic vidimus eos grato animo arripuisse facultatem, quam
eis Euripidis ingenium obtulerat, abolescendi memoriam
belli olim inter Athenienses et Eleusinios gesti et Eumolpi
Eleusiniorum ducis ab Erechtheo profligati et necati, memo-
riam Eleusiniis sociis et amicis, quin paene dicam con-
civibus suis, odiosam et unanimitati Atticae intestam.

Intelleximus eos amore patriae et Laconum odio ductos
ardenter propagavisse fabulam, primum apud Phrynichum
obviam, indicantem Hyacinthides, quae Athenis colebantur,
non Hyacinthi Spartani, sed Erechthei filias fuisse.

37

