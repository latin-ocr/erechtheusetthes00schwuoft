Καὶ τὴν τεκοῦσαν καὶ σὲ δύο θ’ὁμοσπόρω
σώσει· τί τούιων οὐχὶ δέξασθαι καλόνς

Ex tribus filiabus (v. fr. 357 ζεῦγος τριπάρθενον) maxima
natu 1) immolata ceteras se interfecisse novimus e. g. ex
Hygino (fab. 46): Chthonia filia cum essetimmolata‚ ceterae
fide data se ipsae interfecerunt.

De Erechthei morte nihil certi fragmenta tradunt. Si
⁴Apollodorum et Hyginum sequimur, a Neptuno perditus
est; quod et ipse Euripides in „lone” (v. 282) affirmat:

πληγαὶ τριαίνης ποντίου σφ’ ἀπώλεσαν.

Nisi alia obstant, in promptu est suspicari, Erechtheum
in nostra fabula eodem modo mortem obiisse. In re tam
gravi Euripidem sibi constare prope necesse fuit, quam-
quam eum in levioribus saepe sibi obloqui minime ignoro.
Neque est quod poetam hic novasse statuamus, dummodo
ne Welckero‚ quem alii multi sunt secuti, 2) concedamus,
Erechtheum gravi vulnere saucium in scenam portatum esse
atque ibi. postquam filio valedixisset, animam exspiravisse.
Immo summo iure Wecklein3) e fr. 362, quod ultima Erechthei
ad filium verba continet, effecit patrem totam hanc orationem
habuisse, non, postquam moribundus in scenam portatus
est, sed antequam ad pugnam est profectus, unde dei telo
ictus, domum non rediit.

 

1) Cf. Demarati locus supra 1. Erechtheum filiam minimam natu mactavisse
tradit Apollod. ΙΙΙ, 15, 4.
2) Vid. e. g. Hiller de Gaertringen, De Graecorum Fabulis ad Thraces per-
tinentibus, p. 20 sqq. Qui eodem loco Wilamowitzium, fr. sp. 430:
οἴμοι, δράκων μοι γίγνεται τὸ ἥμισυ·
τέκνον, περιπλάκιχθι τῷ λοιπῷ πατρί.
intempestive huc afferentem satis superque refutavit. Cf. v. witam. Ans Kydath.
p. 141, 228.
3) 1. 1. ubi vid. Assentitur Ε. Mueller, De Graecorum deorum partibus tra-
gicis, p. 97 Σ Religionsgesch. Vers. u. Vorarb. Vlll, 3.

21

