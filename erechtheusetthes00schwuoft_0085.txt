διασπαράξει· πλευμόνων δ’ ἀνθάψεται
Ταρτησία μύραινα, τὼ νεφρὼ δέ σου
αὐτοῖσιν ἐντέροισιν ᾑματωμένω
(διασπάσονται Γοργόνες Τειθράσιαι,
ἐφ’ ἂς ἐγὼ δρομαῖον ὁρμήσω πόδα.

Haec dictionem tragicam referre nemo est, quin statim
audiat atque in scholiis identidem affirmatur Theseum
Euripidis hoc loco a comico ludibrio haberi, ex qua fabula
in scholiis hi tres trimetri afferuntur:

κάρα τε γάρ σου σύγχέω κόμαις ὁμοῦ,
ῥανῶ τε πεδόσ’ ἐγκέφαλον, ὀμμάτων δ’ ἄπο
αἱμοσταγεῖ πρηστῆρες ῥεύσονται κάτω.

Tres hos versus ianitoris Aristophanei verbis minime
similes esse, „sive —- ut Leeuwenii verbis utar - locum,
sive occasionem sive personam loquentis sive ipsa denique
verba spectes”‚ viri docti supra l. observaverunt, multo melius
haec omnia in Pirithoum drama convenire contendentes,
ubi Herculis descensio ad inferos eiusque colloquium cum
Aeaco depingeretur. Scholiastarum igitur errore Thesei fabulae
nomen in commentarios irrepsisse. In scholiis autem vetustis
scriptum fuisse Euripidem haec non ἐν Θησεῖ, sed ἐπὶ
Θησεῖ - de Theseo — dixisse, in Pirithoo scilicet fabula.
Tres illos trimetros quoque lectos fuisse in Pirithoi loco,
quem comicus nunc imitaretur.

Quod attinet ad coniecturam, scholiastam primitus non ἐν
Θησεῖ sed ἐπὶ Θησεῖ scripsisse, eam vitiosam esse apparet,
si ipsum scholium inspicimus. Legitur enim ad vs. 475:
ἔστι ὃὲ ταῦτα ἐν Θησεῖ πεποιημένα Εὐριπίδῃ· ἐκεῖ γὰρ τοιοῦτός
⁷ ἐστι σπουδάζων ὁ Εὐριπίδης, οἶος ἐνταῦθα παίζων. Verba ἐν
Θησεῖ - in Theseo fabula -— hic nullo modo in ἐπὶ Θησεῖ-
de Theseo — mutanda esse docet vocabulum ἐκεῖ, quod
tantum ad fabulam, non ad personam spectare potest.

73

