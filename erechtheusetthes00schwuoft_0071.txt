sacerdos commemoratur, quod neglegere non potuissent, si
revera Aegeus sacerdotis indicio commotus Medeam expulis-
set et illa partes tanti momenti in tabula egisset. Accedit
quod huic Medeae adversariae nullus est locus in Euripidis
tragoedia. Versio, quam Hyginus nobis servavit, ab Euripidea
plane diversa est neque cum ea contundenda. Fabulae forma,
sicut apud Hyginum exstat, nullam Thesei rationem habet,
sed Medea ab rege ideo in exsilium mittitur, quod tamquam
mulier venetica et scelerata impediat, ne litetur. Aegeus
Euripideus tamen minime ob sacra quaedam turbata, sed
ob insidias filio suo a noverca structas detectasque eam ex ·
regno eicit.

Nequaquam igitur Dianae sacerdotem huc trahendam esse
censeo, immo statuere malim, Euripidem sacerdotis per-
sonam, tamquam dramatis sui oeconomiae molestissimam,
consulto ex fabula amovisse et Hyginum hoc loco anti-
quissimae versionis vestigium servavisse. ¹>

Quis autem verba minacia, hoc fragmento expressa, 'pro-
nuntiaverit, pro certo affirmare non ausim; possunt sane a
Medea in Aegeum dicta esse, ut Welckerus2) suspicatus
est, quamquam vereor ne audaciora sint in ore eius, cuius
fortuna ex regis arbitrio pendeat. Potius credam Aegeum
haec verba iactantem mulieris detectis etiam insidiis arro-
gantis linguam procacem praecludere voluisse.

Nunc venimus ad quaestionem, cur tandem Medea illas
insidias Theseo struxerit. Satis miramur hanc rem neque in
scholio neque apud Plutarchum ullo verbo attingi, quamquam
de Thesei biographo hoc tortasse melius intellegi potest,

 

1) cf. ν. Wilam. Hermes XV p. 485, qui de hac fabula observat: „eine
andere Sage, die entschieden den Eindruck hoher Alterthiimlichkeit macht.'’
2) Gr. Trag. l 732.

59

