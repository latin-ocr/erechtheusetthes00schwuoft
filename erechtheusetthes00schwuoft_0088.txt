studiis versati adstipulati sunt1); quin huius rei adeo sunt
certi, ut argumenta afferre supersederint. An revera nullus
dubitationi relictus sit locus, erit videndum, prius ipsa
fabula accuratius inspecta.

In venustissimo Bacchylidis carmine XVI legImus, quo-
modo Theseus cum bis septem adulescentulis virginibusque
Cretam vehens Minoem amore Eriboeae, unius ex puellis,
flagrantem coercere conetur. Unde rixa orta Minos, quem
divinae originis signum petentem Iuppiter fulmen e coelo mit-
tendo tamquam tilium suum agnoscit, ipse de Thesei divinitate
dubitans anulum suum aureum in mare abicit, quern ex
undis tollere Theseum iubet, ut ita se revera Neptuno
natum esse probet. Theseus in mare desilit; delphines ad
Neptuni regiam eurn portant, ubi patris uxor Amphitrite ei
coronam auream donat, quam ipsa ab Aphrodita donum
acceperat. Heros salvus e fluctibus emergit et a suis magno
curn gaudio acceptus navem rursus conscendit.

Simillima sunt, quae Pausanias a Micone —- partim certe,
nam Nixon) οὐ τὸν πάντα ἔγραψε λόγον - in Thesei ‘templo
picta fuisse ait, 2) nisi quod puella amata ibi non Eriboea,
sed Periboea vocatur atque additur Theseum praeter coronam
etiarn anulum Minois rettulisse, quod Bacchylides, totus in
coronae narratione, commemorare neglexit, unde Robertus(l.l.)
rectissime effecit anuli argumentum non a Bacchylide inven—
tum, sed ab eo iarn aliunde assumptum esse.

Praeterea hic mythus confirmatur et illustratur quattuor
vasis rubris figuris ornatis, 3) quorum antiquissimum anno
circiter 490 ab Euphronio pictum est. Cetera haud multo

 

 

l) v. Wilam. Hermes XV p. 483; Robert l. l.; Mayer, De Eur. Mythop. p. 62.

2) Paus. I 17, 3.

3) Optime ea collecta atque depicta videas a v. d. A. Smith, Journ. ofHell.
Stud. XVIII p. 276 sqq.

76

