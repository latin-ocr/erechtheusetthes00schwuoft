adiecit ¹). Navis illius cuivis notissimae laudationem spec-
tatorum Atheniensium aures suaviter permulsisse facile intel-
legimus. Neque cuiquam in dramate aptius hoc negotium
tribuas quam pastori, qui gregem suum pascens navem
insignem et nigris velis instructam in litore animadverterat
et Thesei nomen in ea inscriptum conspicatus erat2). Quae
omnia Ariadnae exposuisse putandus est.

De ceteris fragmentis non habeo quod observem, postquam
Leo fusius iam egit 3) de fr. 386 et schol. Arist. Vesp. 313
et iure corroboravit Welckeri coniecturam, chorum septenis
pueris puellisque constitisse, quos Theseus Athenis secum
duxerat.

Quae de hoc dramate demonstrare conatus sum paucis
hisce verbis complecti possum:

Fabulam coronae fulgentis in Neptuni aedibus ab Amphitrita
Theseo datae, quinti saeculi initio notissimam et dilectis-
simam, poeta neglexit; Ariadnae ope Theseum servari Euri-
pides finxit, quae non coronam, quam ipsa olim aDionyso
acceperat, sed glomus heroi a se amato dederat. Minotauro
occiso Theseus cum Ariadna aufugit clam Minoe, qui in toto
dramate tamquam vir saevus et libidini deditus reprae-
sentabatur. Thesei adventus Ariadnae nuntiatus erat a pastore,
qui in litore vagans viderat navem ignotam, nigris velis
instructam, nomenque Thesei in ea inscriptum memoria
tenuerat. Theseo e labyrintho Ariadna adiuvante servato,

 

l) Plato, Phaed. 58 b.

2) Simili modo Accius in „Medea” fabula pastorem introduxit, Argonauta-
rum navem, quam procul e monte conspexerat, admirantem et describentem.
(vid. Cic. de nat. deor. ll 35, 89).

3) Sen. Trag. Ι p. 180 sqq.; vid. etiam v. d. Sande Bakhuyzen, de Par. in
Comoed. Arist. p. 54 et Wilam. Hermes XV p. 484. '

92

