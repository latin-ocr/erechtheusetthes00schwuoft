ad alias nuptias quaerendas praesto esset. Sortem Theseo
obvenisse, qui Virginem οὔπω γάμων ὥραν ἔχουσαν Aphidnas
deportaverit et matri Aphidnoque amico custodiendam tra-
diderit. Ipsum ad Pirithoo officium suum praestandum cum
eo in Epirum protectum esse ad filiam Aidonei‚ Molossorum
regis, et Proserpinae reginae petendam e. q. s.

Primo obtutu in huius narrationis parte ultima agnoscimus
pragmaticam illam historiam, quarn a Philochoro concoctam
esse modo vidimus 1). Siquidem Philochorus huius Plutarchi
narrationis partis auctor est et tota narrati0‚ artissime cohae-
rens, dissolvi non potest, initium quoque ex eodem desump-
tum est, unde cognoscimus, quomodo Atthidographus The-
seum a crimine stupri virgini nondum nubili illati tutatus sit.

Unum restat indicium non unius Thesei, sed omnium
Atheniensium a fama invidiosa Atthidographorum opera
defensorum.

Omnes enim fere auctores, qui bellum a Minoe cum
Atheniensibus gestum commemorant, huius belli culpam in
Athenienses conterunt, narrantes Androgeum, Minois filium,
Atheniensium dolo et fraude periisse, sive per insidias eorum,
quos in ludis vicerat 2), sive per taurum Marathonium,
contra quem ab Aegeo missus erat 3), sive per Aegeum
timentem, ne cum Pallantidis foedus iniret 4).

At notatu dignum est, quomodo Clitodemus ⁵) omnia
detorserit ad culpam ab Atheniensibus in Cretenses trans-
ferendam. Finxit enim Minoem contra δόγμα κοινὸν Ἑλλήνων
Daedalum, qui Athenas fugisset, navibus longis persecutum

 

l) v. p. 100.

2) Eustath. ad Odyss. XI 320.
3) Apollod. Bibl. lll 15, 7.

4) Diod. IV 60, 5.

5) fr. 5 z Plut. v. Thes. 19

104

